E '''Ella Veres''' si ekh lekhavni thay phrini (aktorni) andar e [[Rumuniya]] (beshindoi akana ando [[Nevo York]]). Lake phure si [[Magyara]], [[Rumunya]], [[Roma]] thay [[Jermanya]].

Palal o [[Baro Paruvipen la Rumuniyako (1989)]], voy geli kay [[Budapesht]] kay siklylya ando Amerikano Mashkar e Nevelilengo. Palal o sukcheso e lekhesko (artikolesko) lake ''Paradise on Sale'' (O Uzho Them Bikipnasko), lekhavdo ando nevolil [[The New York Times]], voy shirdya te lekhavel artikolurya andi laki [https://web.archive.org/web/20071211173412/http://www.ellaveres.com/ day-patrin (website)], vi tyatroske lila. Ando 1999to bersh, voy lel o Premyo Lillian Hellman e Tyatroske Lilenge, le lilesa ''Audition to "Mom! We Are Too White to Be Gypsies!"'' (Shunipen kay "Daye! Ame si prya parne te avas Roma!"). Pa Deshtonai 1999, inkalavel o trito lil, ''No Sob Stories, Please!'' (Mekh e rovindoi paramicha, rugiv tut!)

Ando pashivend e 2000to bershesko, kerdya ekh ekspozitsiya pa o biyandipnasko them, e [[Transilvaniya]], navyardi ''Farewell, My Transylvania!'' (Mekhav tut, Transilvaniyo!), lekhavindoi pa late ande Amerikane, Rumunikane thay Magyarikane nevelila<ref>https://www.webcitation.org/query?id=1256604323213656&url=www.geocities.com/mytransylvania/</ref><ref>https://web.archive.org/web/20071217181548/http://www.corpse.org/issue_9/gallery/veres/index.htm</ref><ref>https://web.archive.org/web/20080612094234/http://www.sacredslam.com/Ella%20Veres%20Living%20Room.htm</ref><ref>http://www.columbia.edu/cu/romanian/2004/agenda_2004.html</ref><ref>http://www.hhrf.org/nyugatihirlevel/nyh23.htm</ref>.

2005 bershesko, kerindoi buti le artistesa G-Stompz, voy kheldya o spektakolo ''Experiences of Milky Way, Born-Again Christians and Peacocks'' (Maladimata le Thudeske Dromesa, le Kristiyane Neve-Protestantentsa thay le Paunentsa) ando Festivalo Teknoval (ando Ontario). Ande bersha 2005 thay 2006 kheldya ''Fanging My Way Thru America'' (Astarindoi o miro drom andi Amerika), ekh kidipen lekhavimatengo pa e vampirya so avile andi Amerika.

E palune tyatroske butya, ''Three Eco-Friendly Self-Propelled Clowns'' (Trin clovnurya ekolojishtya ingerindoi pen) si la o ekhto khel pa 19 Deshtonai 2007 kay Off-Off Broadway.

Pa 21 Deshuekhtonai 2007, Ella Veres lekhavdya o artikolo ''I Donâ€™t Want To Be a Gypsy Anymore'' (Chi may kamav te avav Jipsi)<ref>https://web.archive.org/web/20071124034933/http://nyc.indymedia.org/or/2007/11/92893.html</ref><ref>https://web.archive.org/web/20071203154022/http://romania.indymedia.org/ro/2007/11/2371.shtml</ref><ref>http://www.transilvaniaexpres.ro/index.php?mod=articol&id_articol=68856</ref>, dindoi duma pa e rasistikane jalimata kay e imigranturya andar e [[Estuni Europa]] anen ande [[PhSA]].



==Xalyarimata==
<references/>

[[Shopni:Rumuniyake Roma]]
