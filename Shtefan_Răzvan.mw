O '''Shtefan Răzvan''' sas ekh [[Rom]] andar o purano [[them]] e [[Moldova]]ko, so avilo lako thagar/xulay ([[24 Aprilo]] [[1595]] - [[Augusto]] [[1595]]). 

==Jivipen==
Lesko dad sas [[Xoraxano]] andar o [[Otomano Thagaripen]] thay leski day sas [[Rumunikane manusha|Rumunikani]] andar [[Valaxiya]]. Ando kodo vaxt, e Roma andar Moldova thay Valaxiya sas roburya. O Shtefan sas mesto andar kodoya so lesko dad sas [[themutno]] e Otomanikane Thagaripnasko. Vov paruvdya lesko [[dharm]], avilindoi [[Kristiyano]]. Palal kodya, avilo o xulay e Moldovaki armiyake thay ando Aprilo 1595, vi o thagar e Molodovako. Ando Augusto 1595, e [[Polone manusha|Polonurya]] avile andi Moldova te thoven kothe o thagar so von kamen, o [[Yeremiya Movilǎ]]. O vastno maripen sas ande mala e [[Suchava]]ke ([[3 Dechembra]] 1595). O Shefan Răzvan nashlo kay [[Transilvaniya]], ama sas astardo e Polonendar thay palal kodya mudardo.

==Bibliyografiya==
*''Istoria şi tradiţiile minorităţii rromani'', p. 28, 2005, Sigma, Bucharest, [[Deliya Grigore]], Petre Petcuţ and Mariana Sandu

[[en:Ştefan Răzvan]]
[[fr:Ştefan Răzvan]]
[[ro:Ştefan Răzvan]]
