[[File:National library of sweden.jpg|400px|right|Kungliga biblioteket]]
E Švediakiri narodno biblioteka akharelape ''Kungliga biblioteket'' ( Thagarutni biblioteka). I biblioteka kedela thaj arakhela sa o hangia (zvukia), fotografie thaj pečatimo materiali soikaljelape ki Švedia.

E bibliotekakoro khedipe tano phravdo sarinenge, ama o butikeribe iranelape hemanglal e baredžanlimaskere manušenge (naučnikonge). Materiali taro o švediakoro khedipe našti te udžilinelpe (pozajminelpe) khere nego mora te studirinelpe ki biblioteka. But materiali arakhelape ko magacini thaj mora te zakašinelpe angleder.

== Khedipe ==
Ko bibliotekakoro khedipe isi skoro 20 milionja objektia. Osim lila saikerela afišia, fotografie, vasthramovipe thaj reklamakiri štampa. O audiovizualnikano khedipe saikerela hembut taro 7 milionja snimine sahatia.

I biblioteka vastakerela (upravinela) e lično arhivaja tari i Astrid Lindgren, August Strindberg thaj Dag Hammarskjöld.

== Iranipaskiri dužnost ==
Ko akale vakteskoro kanuni bašo iranipaskoro udžili o pešatimo materialeskoro izdavači so ka delinelpe ki Švedia ka bičalel jekh primeroko taro sako kotor ki Narodno biblioteka thaj šov javera baredžanlimaskere biblioteke. E muzikakere, filmeskere, televiziakere thaj radioskere izdavačia mora ko pašutno (slično) čani te iranen fotokopie e bibliotekake. Ko disave slučaia važinela sade jekh kotor taro o bičhalipe.

E kanune isi koreno ko 1661 beršeskoro sekretariati , kote so ulo kanuni so sa o štampime lila ki Švedia valjandže te bičalen duj primerokia taro sako lil so štampindžape, jekh primeroko pripadindža ki Themutni Arhiva (Riksarkivet) thaj i dujto ki Narodno biblioteka (Nationalbiblioteket). O kanuni andžape te šaj te kontrolirinelpe o formirimo javno mislipe nego so o dokumenti te arakhenpe javere generaciake.

== E bibliotekakoro sombutipen (sorabotibe) ==
I Narodno biblioteka tani odgovorno dejbaske informacia pobare školenge thaj baredžanlimaskere bučake. Akava značini te phanenpe o lafia ki centralnikani dozvola  či te lokljarelpe o isibe ko ververime (različno) komjutereskere baze.

I biblioteka organizirinela disave ekspertia- thaj kompetencialnikane grupe so kerena buti pučipaja taro bibliotekano sumnaj, ko misal digitaliziripe, klasifikaciakoro sistemi thaj jekhvarno katalogo Libris.

Organizirinelape sikljovipe thaj delape dumo projektenge soj tane relatirime bibliotekake.

== Radžipen (vlast) ==
I narodno biblioteka tani themutni biblioteka soj tani telo o šerutno Školakoro ministeriumo. 

== Naučno biblioteka ==

I Narodno biblioteka tani jekajek humanistikani naučno biblioteka, so kinela baredžanlimaskere lila ko buteder čhibja.

== Vizita ==

E Narodno biblioteka ka arakhen ko parko Humlegården ko centralno Stockholm. I biblioteka tani sarinenge phravdi. Ola so tane phureder taro 18 berš šaj te legitirinenpe te šaj te poručinen materiali taro o lilengoro khedipe. Isi specialnikane pravilia manušenge so na bešena ki Švedia ja nae olen švedikano matično gendo.

[[de:Kungliga Biblioteket]]
[[en:National Library of Sweden]]
[[fi:Ruotsin kuninkaallinen kirjasto]]
[[fr:Bibliothèque royale (Suède)]]
[[it:Biblioteca nazionale svedese]]
[[nl:Kungliga Biblioteket]]
[[no:Kungliga biblioteket]]
[[sv:Kungliga biblioteket]]
[[zh:瑞典皇家圖書館]]
