O yekhto [[lekhipen]] le phurenge le [[roma|romenge]] sas i [[brahmī]]. Le mai purane lekhimata la brahmiyasa sas le zakonurya le [[Ashok]]eske (3-to [[shelbersh]] BC). Kado lekhipen biyandilyas but aver lekhimata ando sa o [[Indikano Subkontinento]], [[Sudestikani Asiya]], [[Tibeto]] thai shai vi o koreanikano lekhipen [[hangul]]. Lesko ginengo sistemo kerdilyas le hindu-arabikane gina, labyarde akana anda sa i dunya (lumya). Ando vaxt le [[Thagaripen Gupta|Thagaripnasko Gupta]](4-to shelbershestar 6-to shelbersheste AD) andar brahmī kerdilo o [[lekhipen Gupta]]. Andar kadava avilyen le [[Sharada]] thai [[Siddham]] lekhimata. Andar Siddham kerdilo o [[Devǎnagǎrī]] lekhipen.

De kana le romenge phure telyarden andar o Indikano Subkontinento von lekhavden cira thai le avre lekhipnasa. Akana o mai labyardo lekhipen la romane ćhibyaki si le [[latinikano lekhipen|latinikane lekhipnasa]]. Andi [[Bulgariya]], [[Rusiya]] e roma lekhen le [[kirilikano lekhipen|kirilikane lekhipnasa]]. Si dosta roma so lekhen le devǎnagǎre lekhipnasa (andi [[Republika Machedoniya|Machedoniya]], [[Rumuniya]], shai te avel aver thema). Kana amaro neamo xulavdo sas ande but thema but variante le latinikane lekhipnaske inklyas (so miazon e lekhimata le themenge manushenge). Ando bersh 1990 yekh ''Komisia vash e ćhibiaki standardizacia'' dias avri yekh alfabeto te lekhel sa e roma lesa.

Ama ji akana but roma chi labyaren sa o lekhipen (nishte semnurya, sar ''ç'',''θ'' si prea uzalutne thay phares si te arakhen len vi shai te lekhel bi lenge). Andi [[Mashkarutni Europa]] mai si nishte lekhipnaske ververimata. Si trin felurya te lekhel dui shunimata: ''Š'', ''š'' vi ''Ś'', ''ś'' vi ''Sh'', ''sh'' thai o aver shunimos, ''Č'', ''č'' vi ''Ć'', ''ć'' vi ''Ch'', ''ch''. O yekhto lekhipen si labyardo andi [[Slovakiya]], [[Chexiya]], [[Ungariya]], [[Yugoslaviya]] (shay te avel aver thema), sar <ref>[http://www.errc.org/Romani_index.php]</ref><ref>[http://www.unhchr.ch/udhr/lang/rmn1.htm Univerzalno Deklaracija Bašo Čačipa e Manušeskere]</ref>; o duito andi [[Rumuniya]] (chi arakhlyas pes ni yekh misal ando drakhipen). O trinto si labyardo andi Ungariya<ref>[http://www.sasvarig.hu/cmszot.htm A szótárban használt rövidítések és jelek]</ref><ref>[http://www.sasvarig.hu/kozmnklp.htm] (ungarikani ćhib)</ref><ref>[http://www.ctmt.fw.hu/news/200401/Nagyleshilesko.htm]</ref> vi sa e Mashkarthemutne Europate le but jenendar. Kado fal te si o mai labyardo sa e romendar le Europake <ref>[http://www.unionromani.org/ftp/idioma05.asc Gramatica Gitana]</ref><ref>[http://www.euroma.dk/Drama%20Euroma.htm Euroma]</ref> thai le kolavrenge kontinenturenge.<ref>[http://groups.yahoo.com/group/Khangiri/message/52 Khangiri]</ref><ref>[http://www.miniclan.org/pathrell/guide.html Romany Pronunciation Guide] (anglikani ćhib)</ref>

Atunchi mishto si te lekhas i romani Wikipediya vi le devǎnagǎre lekhipnasa vi le latinikane lekhipnasa. Sar dikhavel tele andi devǎnagǎrī si semnurya sa le indo-arianikane shunimatende.

{| class="wikitable"
|'''Devǎnagǎrī semno'''||'''Misal'''||'''Latinikano semno'''||'''Misal'''
|-
| style="font-size:14pt;"|अ|| style="font-size:14pt;"|अल||Ǎ, ǎ||ǎl
|-
| style="font-size:14pt;"|आ|| style="font-size:14pt;"|आकाना||A,a||akana
|-
| style="font-size:14pt;"|इ|| style="font-size:14pt;"|इवेन्द||I,i||ivend
|-
| style="font-size:14pt;"|उ|| style="font-size:14pt;"|उदार||U,u||udar
|-
| style="font-size:14pt;"|ए|| style="font-size:14pt;"|एन्या||E,e||enya
|-
| style="font-size:14pt;"|ओ|| style="font-size:14pt;"|ओप्र||O,o||opre
|-
| style="font-size:14pt;"|क|| style="font-size:14pt;"|कुर्को||K,k||kurko
|-
| style="font-size:14pt;"|ख|| style="font-size:14pt;"|खाम||Kh,kh||kham
|-
| style="font-size:14pt;"|ग|| style="font-size:14pt;"|गुग्लो||G,g||guglo
|-
| style="font-size:14pt;"|च|| style="font-size:14pt;"|चाचिपेन||Ch,ch (vai Ć, ć; Č, č)||chachipen
|-
| style="font-size:14pt;"|छ|| style="font-size:14pt;"|छावो||Ćh, ćh||ćhavo
|-
| style="font-size:14pt;"|ज|| style="font-size:14pt;"|जुकेल||J,j||jukel
|-
|style="font-size:14pt;"|ज़|| style="font-size:14pt;"|ज़ोरालो||Z,z||zoralo
|-
| style="font-size:14pt;"|त|| style="font-size:14pt;"|तोवेर||T,t||tover
|-
| style="font-size:14pt;"|थ|| style="font-size:14pt;"|थेम||Th,th||them
|-
| style="font-size:14pt;"|द|| style="font-size:14pt;"|दान्द||D,d||dand
|-
| style="font-size:14pt;"|न|| style="font-size:14pt;"|नाखेल||N,n||nakhel
|-
| style="font-size:14pt;"|प|| style="font-size:14pt;"|पाशाल||P,p||pashal
|-
| style="font-size:14pt;"|फ|| style="font-size:14pt;"|फुव||Ph,ph||phuv
|-
| style="font-size:14pt;"|क़|| style="font-size:14pt;"|क़ोरो||F,f||foro
|-
| style="font-size:14pt;"|ब|| style="font-size:14pt;"|बाराबार||B,b||barabar
|-
| style="font-size:14pt;"|म|| style="font-size:14pt;"|मानुश||M,m||manush
|-
| style="font-size:14pt;"|य|| style="font-size:14pt;"|याग||Y,y||yag
|-
| style="font-size:14pt;"|र|| style="font-size:14pt;"|रुप||R,r||rup
|-
| style="font-size:14pt;"|ल|| style="font-size:14pt;"|लोशालो||L,l||loshalo
|-
| style="font-size:14pt;"|व|| style="font-size:14pt;"|वास्त||V,v||vast
|-
| style="font-size:14pt;"|श|| style="font-size:14pt;"|शोप्नी||Sh,sh (vai Ś, ś, Š, š)||shopnī
|-
| style="font-size:14pt;"|स|| style="font-size:14pt;"|सुनो||S,s||suno
|-
| style="font-size:14pt;"|ह|| style="font-size:14pt;"|हिन्दी||H,h||hindī
|-
| style="font-size:14pt;"|ह|| style="font-size:14pt;"|हाबेन||X,x||xaben
|-
| style="font-size:14pt;"|श|| style="font-size:14pt;"|शाम्बा||Zh,zh (vai Ź, ź)||zhamba
|-
| style="font-size:14pt;"|स|| style="font-size:14pt;"|सिर्देल||C,c||cirdel
|}

==Vi dikh==

* [[Romani ćhib]]

==Xalyarimata==
<div style="font-size: 90%;">
<references/>
</div>

[[en:Romani writing systems]]
