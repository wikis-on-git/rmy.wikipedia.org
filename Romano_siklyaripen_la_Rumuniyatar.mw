Katar 2.5% (prinjarde) ji kai 6-8% (mai chaches) andar [[Rumuniya]]ke manusha si [[rom]]a, o them kai beshen e buteder roma. But lendar phenen diyalekturya paruvde katar i [[rumunikani ćhib]] sar [[kăldărash]], [[churari]]. Si vi aver diyalekturya paruvde katar i [[turkikani ćhib]] sar [[spoitori]], vai aver balkanikane ćhiba, sar [[ursari]] (rićhinari}. Ando nordo le themesko, ande [[zhudeco|zhudecurya]] [[Maramuresh]], [[Bistrica-Năsăvud]], [[Kluzh]] si roma so phenen karpatikane romane diyalekturya.

Andar [[bersh]]a  90' kerel pes buti te avel ekh phandlo siklyarpnasko sistemo sa le romane diyalekturenge. O gajo [[George Sarău]], so siklilyas buteder romane diyalekturya, kerdyas ekh siklyaripnaski programa so anderyarel lava thai gramatika andar sa le diyalekturya, zoryarindoi e purane [[indo-ariyanikane]] elementurya. Sar neolojismurya si lava andar indo-ariyanikane ( butvar [[hindi]]) thai [[anglezikani]] ćhiba.


==Dikh vi==
*[[Romano siklyaripen]]

==Avrutne phandimata==
*[http://www.edu.ro/index.php/articles/c220 I prinjardi patrin le siklyaripnasko la Rumuniyatar pe romani ćhib]
