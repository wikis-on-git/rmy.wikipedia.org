'''Chhibavipnasko azbalipen''' si kana vakyarne le verver [[chhib]]ange den duma khetanes, kana si [[butchhibavipen]].

==Ekh chhibake shaipena te paruvel aver chhib==

===Lavenge denipena===

Sar misalyake, ando akanutno vaxt but chhiba len lava andar i [[Anglezikani chhib]] thai ando nakhlo vaxt, i anglezikani lyas but lava andar i [[Latinikani]] thai i [[Franchikani]].

===Chhibavipnaske formenge denipena===

O azbalipen shai te jal mai anglal, kana ekh chhib lel gramatikane forme andar aver chhib(a). Sar misalyake, i [[नेपाल भाषा|Nepal bhasa]] si ekh [[Sino-Tibetani chhib]], ama lake vakyarne beshen mashkar vakyarnende le [[Indo-Irane chhiba|Indo-Irane chhibange]] thai lyas Indo-Irane forme. Vai i [[Romani chhib]] lyas varesave gramatikane forme andar i [[Elenikani chhib]].

===Chhibavipnasko paruvipen===
O chhibavipnasko azbalipen vi shai te kerel ekh chhibake vavkyarne te paruven la pe aver chhib.

===Neve chhibango kerdipen: kreolikane chhiba===

Andar ekh chhibavipnasko azbalipen shai te avel ekh nevi chhib kana le manusha so nai len ekh khetani chhib beshen khetanes. Kadya shai te avel vi i Romani chhib andar verver [[Indo-Aryane chhiba]] thai diyalekturya, [[11to shelbersh]]este.

==Ekh avreste thai bi ekh avreste paruvipen==
Butvar le paruvipena si numa pe ekh rig, sar i [[chinezika chhib]] paruvdyas i [[japonezika]], ama i japonezika chi paruvdyas i chinezika.

[[Shopni:Chhibavipen]]

[[de:Sprachkontakt]]
[[en:Language contact]]
