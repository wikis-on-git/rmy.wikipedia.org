'''[[8. April – E Romengoro Internacionalno Dive]]'''. Svako berš ko akava dive, but Romane organizacie aranžirinena festivalia, seminaria, koncertia, konferencie... Ko akava datum e beršeste 1971 hine o jekhto Romano kongresi ki London. Ko odova kongresi alje but Romane aktivistia kotar celo sveto. Tegani anđe pe but važna odluke: 
* o Roma te na oven više tretirime sar etničko grupa, nego te oven priznaime sar nacia,
* e narodosoro jekh jedino hem korektno anav te ovel Rom,
* o Roma te oven oljen pravo ki piklji čhib hem kultura,
* tegani hine prezentirimi i nacionalno himna hem o nacionalno bajrako.

O dujto Romano kongresi hine ki Ženeva (Genève), ki Švajcaria e beršeste 1978. O trito Romano kongresi hine ko Getingen (Göttingen), ki Germania e beršeste 1981. O štarto Romano kongresi hine ko Šerok (Serock), ki Poljska e beršeste 1990 hem tegani anđa pe oficialno odluka o datum [[8. April]] te ovel [[E Romengoro Internacionalno Dive]]. O panđto Romano kongresi hine ko Prag (Praha), ki Češka e beršeste 2000. O šovto Romano kongresi hine ko Lančiano (Lanciano), ki Italia e beršeste 2004. O eftato Romano kongresi hine ki Zagreb, ki Kroacia. Akala kongresia organizirini i [[Internacionalno Romani Unia]].

But Romane organizacie ko celo sveto aranžirinena festivalia, seminaria, koncertia, konferencie kuri oljengoro primarno cilji tano te ilustririnen i Romani problematika. Momentalno duj najbare "Romane" problemia tane: [[diskriminacia]] hem [[edukacia]].
