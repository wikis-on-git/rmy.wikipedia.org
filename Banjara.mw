[[File:Banjaran woman.jpg|thumb|right]]
'''Banjara''' si yek  [[desi]] jātī ([[kasta]], [[nasiya]], [[seloro]]) so aven andar o Rajastân. Lengo chib si i lambadi (lamani) [http://www.ethnologue.com/show_language.asp?code=lmn], yek rajputikani chib tar e [[indo-ariyanikane  chiba]]. Von phenen vi le chiba le manushenge andar teritorurya kay jivisaren ([[marathi]], [[telugu]], [[kannada]] tay aver). But lendar chi may phenen lambadi.

==Puranipen==
Dumult von jivisarden ando [[Rajastan]], ando oksident le [[Sudutni Asiya|Indikane Subbarodivpeske]]. Kana e  musulmanurya kerder maripen ande kodole riga (o 11-to [[shelbersh]]), but lendar trebulen te nashen. Akana cira jivisaren ando Rajastan. E kolaver si andi [[Maharashtra]], [[Jarkhand]], [[Andhra Pradesh]], [[Karnataka]] tay aver thema la [[Indiya]]ke. But shelbersha von akyararden te phirel le lenge guruvensa andar le nordutne tay mashkarutne riga le Subbarodvipeske (sas phirutne jene). Von kerden love ingerindos marfurya ([[dyiv]], [[orezo]], [[bumbako]], thai aver) yek thanestar aver thaneste opre le guruvenge dumende. De kana inklen e moderne transportoske mashkara von trebulas te beshen ande [[foro|forurya]] tay  [[gav]]a.

E banjarenge phure janen tay mothoven puranimata de kana telyarden e Rajastânestar. Von sas yek râjputikano (xelavdo) grupo tay  marden but bersha zurales e musulmanensa, but thema e forurya kothar sas peravde. Ando kodo vaxt, kana e musulmanurya kana e hindustanurya sas may zurale. Von may phenen so nishte manusha lendar gelen ando oksidento, ko [[Afganisthan]] tay [[Fârsiya]] pe Khiber, Bolan tay Mulla playinenge tangimata tay chi avilen palpale.

==Banjara thai roma==
Kana janglen pe roma von den godi so kadala si e gele. Von kerden nishte rodimata (vi inklisti yekh rivista, ''Banjara roma''), den duma le romenca so arakhlen. Vi de kana aver manusha shunden kadava, navyaren len Gypsy, Banjara Gypsy vai Banjara Roma (e europenurya janen mai mishto le [[roma|romen]]). Von phenen so e dui sela miazon pen (vi e roma vi e banjara den but pativ lenge familiende, e juvlya xuryaven miazutne cale...).

Tar e kerde rodimata dudalo si e roma aven andar o Rajasthan thai o [[Punjab]] thai mekhlen kodole thana po 11-to shelbersh (kana sas o maripen le musulmanurenge le hidustanenca). Pal nai kerdo ji akana yekh seriozo rodipen pe roma thai e banjara kethanes te xalyarel so si puranipen thai so si paramichi ande mothovimata le banjarenge, kashte janas e roma si kodola gele vai na. 


==Avrutne phandimata==
*[http://www.joshuaproject.net/peopctry.php?rop3=111445&rog3=IN janglimata pe banjaren]
*[http://www.vanjarivishwa.com/ yekh banjarikano site]
*[http://www.cbmphoto.co.uk/India/gypsy.html nishte foto le banjarenge]

[[Shopni:Sela]]
