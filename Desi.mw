'''Desi (देसी)''' (vay ''deshi'' ढेशी) si yek nav e manushenge so jiven ando [[Indikano Subbarodvip]] (e [[them]]a: [[Indiya]],[[Shri Lanka]], [[Bangladesh]], [[Nepal]], [[Bhutan]], [[Maldive]]) vay aven kothar. Si yek moderno nav tay avel tar o sanskritikano lav देशः (''deshah'') so si "them", "day phuv" andi romani. ''Desi'' navyaren pen vi sa le butya so aven andar o Subbarodvip sar xaben, xuryavipen, gilya, filmurya tay kana labyardo, arakhel i pativ, o baripen le kadale butyende.

O nav labyardilo yekto andi [[Nordutni Amerika]] tay [[Bari Britaniya]]. But manusha andar o Subbarodvio gelen ande kodola thema te keren buti te aven lenge love. Von sas duryarde lenge themendar tay  kamlen len but. Dikhlen vi so miyazutne si von (makar yek si indikano, aver pakistanikano, kolaver bangladeshikano tay sa kadya) mashkar le gorende (''gora'' - "parno manush" vi nav andar i sanskritikani). Atunchi shirden te navyaren yek avreste ''desi'' vay ''deshi'' (manush andar i "day phuv") vi sa le butya andar o Subbarovip  avile ''desi'' vay ''deshi''. Kon vay so chi avel kothar si विदेशी ''videshi'' (romani: " bideshi").

O nav sigo avilo palpale ando Subkontinento tay avilo but mishto te na may kerel dosha kana varekon del duma pe sa e manusha vay sa i phuv kothar. Le videshi acharyaren te navyaren indikano sa so avel kothar. Ama i Indiya si numa yek kotor, le manusha le avre themenge na kamen te navyarel len indikane. Atunchi te del savorenge pativ tay te na kerel problemurya, mishto sas i phuv te navyarel la o (Indikano) Subbarodvip vay Sudutni Asiya vi e manushen desi.

Le desi andar o Oksidento kerden yek desi kultura. Butshunde si le desi so lekhaven sar [[Salman Rushdi]], [[Anita Desay]], [[RK Narayan]], [[Monika Ali]] tay aver. Bashavne sar [[Punjabi MC]], [[Apache Indian]], [[Junun]] si kamlyarne vi ando Oksidento vi andi Sudutni Asiya. I desi xaben si akana yek andar may mangle xamata.

Po shirdipenaste, e aver manusha (le videshi) chi janglen mishto so si kado lav, anda kodya so nichi le desi chi phenen but pe lendar kodolende. Akana avel may janglo, kana si but restoranturya desi ando Oksidento vi MTV kerel ''MTV Desi'' ande Phandavde Thema (USA).

==Vi dikh==

*[[ABCD]]

==Avrutne phandimata==

*[http://www.desilit.org/ yekh site po desi lekhipen]
*[http://www.saja.org/index.html o yekhipen le Sudutni Asiyake lillekhitoriya]
*[http://www.asata.org/ yekh asochiacia so arakhel le desiyenge xakaya]
{{stub}}
