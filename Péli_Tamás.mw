Andel 1948-to bersh arakhadyilas, andej Budapeshta. Peske artisticka shkoli andej "Képző és Iparművészeti Szakközépiskola", thaj andej Hollanad, pel Krajeski Makhimaski Akademija, pel barimangi rig getosardas. Ba kathar le 1970 -, zhi kaj le 1976-to bersh ande o Amsterdam kedas butyi, kaj les zurales bare piktoreske inkrenas. Ande o 1972-to bersh kerdas ande o Amsterdam, ande nasvalengo kher, savo pa o Svunto Andrash las pesko anav. Ande la nasvalenge khereski kangeri tordyol akanak kodo glazhuno kipo, savo pa la bibliake vrami - pa o purano thaj pa nyevo teshtamento -kerdas. Si les inke jekh kaver baro kipo, savo ande o "Spar Bank van de stadt" si ande o Amsterdam.Kathe si vi leske majbut butya, kodol, save kasht thaj ande sastri kerdi sobrura si. Leska diplomaki butyi, savi ande le Amsterdamesko Kulturalno Centro, mashkar le vlaxutna vramaki khangeti tordyol inke vi akanak. Angluno sas pe kodo avri akharipe, savo le Amsterdameske Forosko Konsilo keradas. Majfeder bari butya so voj kerdas, ande la Hollandaki Makhimaske Artisticko Akademia si, pe la akademiako zido, so majbaroj sar panzhvardesh metera. Ba kathar le 1976-to bersh vi ande o Ungro saj maladyuvas leske butyanca.
Ande le 1982, ande le majbare forosko Szabó Ervin Biblioteko kerdas jekh baro makhlo kipo pe savo a Julianus amal, o Kőrösi Csoma Sándor, thaj o Apáczai Csere János dichon. Kado kipo 12 metera triptichon silo. Ande le 1983-to bershesko septembri das pherdal ande la Tisadobako gav, ande le shavorengo foro kodo kipo, savo 43 m3 si, thaj kade bushol ke "Arakhagyimo". Ande kado kipo phenel o Peli le Ungrikone themeske romengo trajo. Pasha kodi ke kipon makhlas, vi le iskirimatosa thaj vi kavera, politikutkine butyaca avri las peski butyi ande le themesko kulturalno thaj politikuno trajo. Ande le 1993. bersh o MSZP opre lasles mashlar peske parlamentoske deputatura. Akanak si inja bersha, ande 1994, ande le novemberesko shon pel 22-ti dyesa mulo, andej Peshta. Leski kioura majfeder pa e mitologia thaj pa e pecipija den vorba. Voj si o angluno, kon zhanimasa del duma pa le rom, pa e romanyi kultura monumentalnone butyanca. Inke vi adyes shaj hatyaras leska butyako fajnope mashkar le terne romani piktorura.
