Pashal i romani ćhib so avel le phurendar le roma trebulas thai trebul te janen vi le ćhibya le gajenge mashkar savyenge jivisaren. Si romane jāte (neamurya) so bistarden i romani ćhib vai numa kotora latar. Akana von phenen gaje ćhibya vai avere neve ćhibya (vai dialekturya) so xamisaren gaji gramatika thai gaje lava le romane lavenca.

Le [[Test-wp/rmy/Kale|kale]] den duma mashkar lende le dialektesa navyardo ''kalo''. O kalo si les spaniyolikani gramatika vi spaniyolikane lava thai but romane lava .Kado si phendo akana andi Spaniya, Portugaliya, Sudutni Franca thai Sudutni Amerika [http://www.geocities.com/webromany/notas_gramaticales/dos_ejemplos/the_romany_language_in_spain.html].

Le [[Test-wp/rmy/बोयाश|rudari]] (boyash, lingurari) phenen yekh ćhib so avel andar o rumunikano dialekto le 16-to shelbersheske thai le romane vi magyarikane lavenca. 

Aver ćhibya le romenge:

*angloromani - le romnićhale andar i Bari Britaniya thai e Phandavde Thema (USA) phenen la [http://www.geocities.com/webromany/notas_gramaticales/dos_ejemplos/the_anglo_romani.html], [http://radoc.net/RADOC-55-ANGLOROMANI.htm]
*scandoromani - le romenge andar i Scandinaviya [http://radoc.net/RADOC-54-SCANDOROMANI.htm]
*lomavren - le lomenge andar i Armeniya
*grekikanoromani - le romenge andar i Grekiya

Si roma so phenen akana numa gaje ćhibya, sar si but vǎtrasha roma andar i Rumuniya (so den duma rumunikanes) vai but xoraxane roma andar i Bulgariya (so phenen turkikanes).

==Vi dikh==
*[[Test-wp/rmy/Romani ćhib|Romani ćhib]]

==Avrutne phandimata==

*[http://usuarios.lycos.es/calo/ Janglimata po kalo andi spaniyolikani]
